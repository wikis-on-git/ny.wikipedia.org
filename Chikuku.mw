'''MChikuku''', chomwenso chimadziwika kuti mayina akuti  '''''morbilli''''', '''''rubeola''''', ndiponso '''''red measles''''', ndi matenda amene anthu amapatsirana mosavuta ndipo amayambitsidwa ndi mavailasi achikuku.<ref name="MM20142">Caserta, MT, ed. (September 2013). "[http://www.merckmanuals.com/professional/pediatrics/miscellaneous_viral_infections_in_infants_and_children/measles.html Measles]". ''Merck Manual Professional''. Merck Sharp & Dohme Corp. Retrieved 23 March 2014.</ref><ref>"[http://www.health.gov.sk.ca/red-measles Measles (Red Measles, Rubeola)]". ''<nowiki>http://www.health.gov.sk.ca/</nowiki>''. Retrieved 10 February 2015.</ref> Zizindikiro zoyambirira za matendawa ndi monga kutentha thupi, komwe kumatha kuposa pa 40 °C (104.0 °F), chifuwa, chimfine, ndiponso kufiira maso.<ref name="MM20142" /><ref name="CDC2014SS2">"[http://www.cdc.gov/measles/about/signs-symptoms.html Measles (Rubeola) Signs and Symptoms]". ''cdc.gov''. November 3, 2014. Retrieved 5 February 2015.</ref> Pakapita masiku awiri kapena atatu kuchokera pamene zizindikiro zoyambirira zinayamba kuonekera, munthu yemwe ali ndi matendawa amatuluka tinsungu toyera mkamwa mwake tomwe timachedwa tinsungu ta Koplik. Pakapita masiku atatu mpaka 5 kuchokera pamene zizindikiro zoyambirira zinayamba, tizilonda tofiira tophwathalala timatuluka kumaso ndipo timafalikira m’thupi lonse.<ref name="CDC2014SS2" /> Zizindikirozi kawirikawiri zimayamba pakatha masiku 10 mpaka 12 kuchokera pamene munthu anakhala pafupi ndi wodwala matendawa ndipo zizindikirozi zimatenga masiku 7 mpaka 10.<ref name="WHO20142">"[http://www.who.int/mediacentre/factsheets/fs286/en/ Measles Fact sheet No286]". ''who.int''. November 2014. Retrieved 4 February 2015.</ref><ref name="Conn20142">''[https://books.google.ca/books?id=Hv8fBQAAQBAJ&pg=PT189 Conn's Current Therapy 2015: Expert Consult - Online]''. Elsevier Health Sciences. 2014. p. 153. ISBN <bdi>9780323319560</bdi>.</ref> Anthu 30 mwa anthu 100 aliwonse omwe ali ndi matendawa amathanso kusonyeza zizindikiro zina zikuluzikulu monga kutsegula m'mimba, kuchita khungu, kutupa kwa ubongo, ndiponso chibayo.<ref name="WHO20142" /><ref name="CDC2012Pink2">Atkinson, William (2011). ''[http://www.cdc.gov/vaccines/pubs/pinkbook/meas.html Epidemiology and Prevention of Vaccine-Preventable Diseases]'' (12 ed.). Public Health Foundation. pp. 301–323. ISBN <bdi>9780983263135</bdi>. Retrieved 5 February 2015.</ref> Rubella (chikuku cha ku Germany) n'chosiyana ndi chikuku chotchedwa roseola.<ref>Marx, John A. (2010). ''[https://books.google.ca/books?id=u7TNcpCeqx8C&pg=PA1541 Rosen's emergency medicine : concepts and clinical practice]'' (7th. ed.). Philadelphia: Mosby/Elsevier. p. 1541. ISBN <bdi>9780323054720</bdi>.</ref>

Matenda a chikuku amafala kudzera mu mpweya ndipo amafalikira mosavuta munthu yemwe ali ndi matendawa akakhosomola kapena kuyetsemula. Chikuku chingafalikirenso ngati munthu atakhudza malovu kapena mamina a munthu yemwe ali ndi matendawa.<ref name="WHO20142" /> Anthu 9 pa 10 aliwonse omwe sanalandire katemera wa chikuku ndipo akukhala ndi munthu yemwe ali ndi matendawa amatenga matendawa mosavuta. Munthu akhoza kupatsira ena matendawa kuyambira pa tsiku la 4 asanayambe kutuluka tizilonda mpaka pa tsiku la 4 atatuluka tizilonda.<ref name="CDC2012Pink2" /> Kawirikawiri munthu amatha kudwala matendawa kamodzi pamoyo wake.<ref name="WHO20142" /> Munthu yemwe akuganiza kuti ali ndi matendawa amalimbikitsidwa kuti azikayezetsa ndipo kuchita zimenezi kumathandiza a zaumoyo.<ref name="CDC2012Pink2" />

Katemera wa chikuku amathandiza kwambiri kuti munthu asadwale matendawa. Katemera wathandiza kuti anthu 75 pa 100 aliwonse omwe ali ndi tizilombo toyambitsa matendawa asamadwale ndipo zimenezi zachitika kuyambira m’chaka cha 2000 mpaka 2013 ndipo ana 85 pa 100 aliwonse padziko lonse alandira kale katemera wa matendawa. Padakali pano palibe mankhwala odziwika omwe amachiza matendawa. Komabe thandizo loperekedwa ndi achipatala komanso ukhondo zimathandiza kuti matendawa asafalikire.<ref name="WHO20142" /> Thandizoli lingaphatikizepo oral rehydration solution (madzi a mchere ndi shuga), zakudya zopatsa thanzi, ndiponso mankhwala othandiza kuletsa kutentha thupi ndiponso kuphwanya thupi.<ref name="WHO20142" /><ref name="Conn20142" /> Mankhwala olimbana ndi mabakiteriya angagwiritsidwenso ntchito ngati wodwalayo akusonyeza zizindikiro zina zoyambitsidwa ndi mabakiteriya, monga chibayo. M’mayiko omwe akukwera kumene, wodwala amalimbikitsidwanso kumwa mankhwala othandiza kuwonjezera vitamini A m'thupi.<ref name="WHO20142" />

Chaka chilichonse, anthu pafupifupi 20 miliyoni amakhudzidwa ndi matenda a chikuku,<ref name="MM20142" /> ndipo ambiri mwa anthu amenewa ndi a m’mayiko omwe akukwera kumene a mu Africa ndi Asia.<ref name="WHO20142" /> Chikuku chimapha anthu ochuluka zedi poyerekezera ndi matenda onse amene angapewedwe ndi katemera.<ref name="Kabra20132">Kabra, SK; Lodhra, R (14 August 2013). "Antibiotics for preventing complications in children with measles". ''Cochrane Database of Systematic Reviews''. '''8''': CD001477. doi:10.1002/14651858.CD001477.pub4. <nowiki>PMID 23943263</nowiki>.</ref> M’chaka cha 2013, anthu 96,000 anafa ndi matendawa ndipo mu 1990, anthu omwe anafa ndi matendawa analipo 545,000.<ref name="GDB20132">GBD 2013 Mortality and Causes of Death, Collaborators (17 December 2014). "Global, regional, and national age-sex specific all-cause and cause-specific mortality for 240 causes of death, 1990-2013: a systematic analysis for the Global Burden of Disease Study 2013". ''Lancet''. doi:10.1016/S0140-6736(14)61682-2. <nowiki>PMID 25530442</nowiki>.</ref> Mu 1980, zikuoneka kuti matendawa anapha anthu 2.6 miliyoni padziko lonse.<ref name="WHO20142" /> Ku United States kokha, chaka chilichonse anthu 3 kapena 4 miliyoni ankapezeka ndi matendawa chaka chilichonse dzikoli lisanayambe kupereka katemera.<ref name="CDC2012Pink2" /> Ambiri mwa anthu amene amadwala matendawa komanso kumwalira ndi matendawa ndi ana osakwanitsa zaka 5.<ref name="WHO20142" /> Masiku ano, 0.2 peresenti ya odwala matendawa ndi amene amakhala pa chiopsezo choti akhoza kumwalira,<ref name="CDC2012Pink2" /> ndipo chiwerengerochi chimafika pa 10 peresenti kwa odwala omwe alinso ndi vuto loperewera zakudya m'thupi.<ref name="WHO20142" /> Zikuoneka kuti matendawa amakhudzanso zinyama zina.<ref name="WHO20142" />

<br />
