
'''Hepataitisi A''' (matenda omwe poyamba ankatchedwa '''matenda opatsirana a hepataitisi''') ndi matenda opatsirana omwe amagwira chiwindi ndipo amayambitsidwa ndi vailasi yotchedwa hepataitisi A (HAV).<ref name="Sherris2">Ryan KJ, Ray CG (editors) (2004). ''Sherris Medical Microbiology'' (4th ed.). McGraw Hill. pp. 541–4. ISBN <bdi>0-8385-8529-9</bdi>.</ref> Ambiri mwa anthu amene ali ndi mavailasi amenewa, makamaka ana, amasonyeza zizindikiro zochepa kapena sasonyeza n'komwe zizindikiro za matendawa.<ref name="AFP20122">Matheny, SC; Kingery, JE (1 December 2012). "[http://www.aafp.org/afp/2012/1201/p1027.html Hepatitis A.]" ''Am Fam Physician''. '''86''' (11): 1027–34, quiz 1010–2. <nowiki>PMID 23198670</nowiki>.</ref> Kwa anthu amene akusonyeza zizindikiro za matendawa, pamatenga milungu iwiri mpaka milungu 6 kuchokera pamene tizilomboti tinalowa m'thupi kuti zizindikiro ziyambe kuonekera.<ref name="pmid162715432">Connor BA (2005). "Hepatitis A vaccine in the last-minute traveler". ''Am. J. Med''. '''118''' (Suppl 10A): 58S–62S. doi:10.1016/j.amjmed.2005.07.018. <nowiki>PMID 16271543</nowiki>.</ref> Nthawi zambiri zizindikiro za matendawa zimaonekera kwa milungu 8 ndipo zina mwa zizindikirozo ndi: nseru, kusanza, kutsegula m'mimba, khungu kuchita chikasu, fkutentha thupi, komanso kumva kupweteka m'mimba.<ref name="AFP20122" /> Pafupifupi anthu 10 mpaka 15 pa 100 aliwonse amene asonyeza zizindikiro za matendawa, zizindikirozo zimayambiranso pakatipa miyezi 6 kuchokera pamene tizilombo ta matendawa tinalowa m'thupi.<ref name="AFP20122" /> Matendawa amatha kulepheretsa chiwindi kugwira bwino nthcito yake ndipo izi zimachitika makamaka kwa achikulire.<ref name="AFP20122" />

Kawirikawiri matendawa amafalikira ngati munthu wadya chakudya kapena kumwa madzi omwe akhudzidwa ndi nyansi za kuchimbudzi zomwe zili ndi tizilombo toyambitsa matendawa.<ref name="AFP20122" /> Nkhanu komanso ndiwo zina za m'gulu la nkhanu zomwe sizinaphikidwe mokwanira zimathanso kufalitsa tizilombo toyambitsa matendawa.<ref>Bellou, M.; Kokkinos, P.; Vantarakis, A. (March 2013). "Shellfish-borne viral outbreaks: a systematic review". ''Food Environ Virol''. '''5''' (1): 13–23. doi:10.1007/s12560-012-9097-6. <nowiki>PMID 23412719</nowiki>.</ref> Matendawa amatha kufalanso ngati munthu yemwe ali ndi matendawa akukhudzana kwambiri ndi anthu ena.<ref name="AFP20122" /> Ngakhale kuti ana omwe ali ndi tizolombo toyambitsa matendawa sasonyeza zizindikiro zake, komabe anawo amatha kupatsira anthu ena matendawa.<ref name="AFP20122" /> Matendawa akalowa m'thupi la munthu koyamba munthuyo n'kuchira, munthuwo sangadwalenso matendawa kwa moyo wake wonse ngakhale tizilombo tochuluka titalowa m'thupi mwake.<ref>''[http://books.google.ca/books?id=HfPU99jIfboC&pg=PA105 The Encyclopedia of Hepatitis and Other Liver Diseases]''. Infobase. 2006. p. 105. ISBN <bdi>9780816069903</bdi>.</ref> Zizindikiro za hepataitisi A n'zofanana ndi zizindikiro za matenda ena ambiri choncho pamafunika kuyeza magazi kuti madokotala atsimikizire ngati munthu ali ndi matendawa.<ref name="AFP20122" /> Matenda a hepataitisi alipo mitundu yosiyanasiyana yokwanira 5 motengera mtundu wa vailasi umene umawayambitsa, monga: A, B, C, D, ndi E.

Katemera wa hepataitisi A amathandiza kwambiri kupewa matendawa.<ref name="AFP20122" /><ref name="Irv20122">Irving, GJ.; Holden, J.; Yang, R.; Pope, D. (2012). "Hepatitis A immunisation in persons not previously exposed to hepatitis A.". ''Cochrane Database Syst Rev''. '''7''': CD009051. doi:10.1002/14651858.CD009051.pub2. <nowiki>PMID 22786522</nowiki>.</ref> Mayiko ena amalimbikitsa kuti ana onse azilandira katemera wa matendawa nthawi ndi nthawi makamaka ngati ali m'madera amene matendawa ndi ofala kwambiri.<ref name="AFP20122" /><ref name="WHO20132">"[http://www.who.int/mediacentre/factsheets/fs328/en/ Hepatitis A Fact sheet N°328]". ''World Health Organization''. July 2013. Retrieved 20 February 2014.</ref> Zikuoneka kuti munthu akangolandira katemerayu kamodzi, amagwira ntchito m'thupi mwake kwa moyo wake wonse.<ref name="AFP20122" /> Matendawa angapewedwe mosavuta potsatira njira zaukhondo monga kusamba m'manja komanso kuphika zakudya m'njira yabwino.<ref name="AFP20122" /> Matendawa alibe mankhwala, koma wodwala amapatsidwa mankhwala oti athane ndi zizindikiro za matendawa monga nseru kapena kutsegula m'mimba.<ref name="AFP20122" /> Nthawi zambiri munthu yemwe ali ndi tizolombo toyambitsa matendawa amakhala bwinobwino popanda vuto lililonse la chiwindi.<ref name="AFP20122" /> Koma ngati matendawa achititsa kut chiwindi chiwonongeke n'kumalephera kugwira bwino ntchito, pangafunike opaleshoni yochotsa chiwindicho n'kuika china.<ref name="AFP20122" />

Padziko lonse, anthu 1.5 miliyoni amasonyeza zizindikiro za matendawa chaka chilichonse<ref name="AFP20122" /> ndipo zikuoneka kuti anthu mamiliyoni ambirimbiri amatenga tizilombo toyambitsa matendawa.<ref name="Was20062">Wasley, A; Fiore, A; Bell, BP (2006). "[http://epirev.oxfordjournals.org/content/28/1/101.long Hepatitis A in the era of vaccination]". ''Epidemiol Rev''. '''28''': 101–11. doi:10.1093/epirev/mxj012. <nowiki>PMID 16775039</nowiki>.</ref> Matendawa ndi ofala kwambiri m'madera amene ukhondo ndi wovuta komanso madzi aukhondo ndi osowa.<ref name="WHO20132" /> M'mayiko amene akukwera kumene, pafupifupi ana 90 pa 100 aliwonse amakhala atatenga tizilombo toyambitsa matendawa akamafika pokwanitsa zaka 10 zakubadwa, choncho sangadwale matendawa akafika pa msinkhu wauchikulire.<ref name="WHO20132" /> M'mayiko amene ndi olemera ndithu, nthawi zambiri matendawa amafika pokhala mliri chifukwa ana m'mayiko oterewa salandira katemera wa matendawa komanso matupi awo amakhala asanazolowere tizilombo toyambitsa matendawa.<ref name="WHO20132" /> Mu 2010, matenda a hepataitisi A anapha anthu okwana 102,000 padziko lonse.<ref name="Loz20122">Lozano, R; Naghavi, M; Foreman, K; Lim, S; Shibuya, K; Aboyans, V; Abraham, J; Adair, T; Aggarwal, R,; Ahn, SY;  et al. (Dec 15, 2012). "Global and regional mortality from 235 causes of death for 20 age groups in 1990 and 2010: a systematic analysis for the Global Burden of Disease Study 2010". ''Lancet''. '''380''' (9859): 2095–128. doi:10.1016/S0140-6736(12)61728-0. <nowiki>PMID 23245604</nowiki>.</ref> Choncho panakhazikitsidwa Tsiku Lokumbukira Matenda a Hepataitisi Padziko Lonse lomwe ndi pa July 28 chaka chilichonse ndipo cholinga chake ndi kuthandiza anthu kuti adziwe za kuopsa kwa matenda a hepataitisi.<ref name="WHO20132" />
