Gwandaguluwe Chakuamba Phiri amene anabadwa 1935, ndi munthu wina wotchuka pa nkhani ya ndale mu dziko la [[Malawi]]. Iwo amachikera ku chigwa cha [[mtsinje wa Shire]] kummwera kwa dzikoli. Anthu ambiri amaatchula kuti a Gwanda Chakuamba.

==Zaka zoyambilira==

Pamene dziko la Malawi linakhala loyima palokha mu 1964 mpaka 1980, a Chakuamba anali munthu wodziwika mu chipani cha [[Malawi Congress Party]] (MCP}, chipani chokhacho chomwe chinali chololedwa mzikoli. Pa nthawi yomwe a [[Hastings Kamuzu Banda]] ankalamulira dziko la Malawi, a Chakuamba anakhala mu mipando yosiyana siyana mu chipanichi. Mpando wina unali mtsogoleri wa bungwe la a chinyamata la [[Malawi Young Pioneers]] (MYP). Mu 1980, iwo anapezeka wolakwa pa mulandu wotsutsa boma ndipo anamangidwa kwa zaka 22. 

==Ndale za zipani zambiri==
A Chakuamba anamasulidwa mwezi wa [[Julaye]] 1993 patangotha mwezi umodzi anthu a dzikoli atabvomera kuti mu dzikoli mukhale boma la zpani zambiri. Iwo atamasulidwa, analowa chipani cha [[United Democratic Front]] (UDF) koma patangopita ka nthawi kochepa, anabweleranso ku MCP ndipo anakhala [[Mulembi Wamkulu]] wa chipanichi.  Mu [[Febuluale]] 1994, chipani cha MCP chinalengeza kuti Hastings Kamuzu Banda adzaimira chipanichi pa chisankho cha zipani zambiri choyamba cha mu dzikoli ndipo a Chakuamba adzaimira ngati wachiwiri wawo. 

Pa chisankhochi, chomwe chinachitika pa 17 [[May]] 1994, a [[Bakili Muluzi]] ndi chipani chawo cha UDF anapambana ndipo a Banda ansiya ndale. Pa nthawi imeneyi, a Chakuamba anakhala mtsogoleri wa MCP.
Mwezi wa [[Febuluale]] 1999, chipani cha MCP chinapanga mgiwirizano ndi chipani cha [[Alliance for Democracy]] (AFORD} ngati mbali ina yokhonzekera chisankho chomwe chinachitika mu [[Meyi]] chaka chomwecho. A Chakuamba anasankhidwa ngati mstogoleri wa mgwirizanowo ndipo a [[Chakufwa Chihana]], mtsogoleri wa AFORD ngati wachiwiri wawo. Anthu otsatira MCP ambiri sanagwirizane nazo zimenezi chifukwa a Chakuamba sanasankhe a [[John Tembo]] kukhala wachiwiri wawo ndipo anayamba matukutuku ofuna kuti a Chakuamba atule pansi udindo wa utsogoleri wa chipanichi.

Pa chisankho chomwe chinachitika pa 15 [[Juni]] [[1999]], a Muluzi anapambananso ndipo a Chakuamba anali otsatira ndi 45% ya mavoti onse. Ngakhale odzawonelera chisankho ochokera ku maiko a kunja ananena kutu chisankhochi chinayenda mwa chilungamol, mgwirizano wa MCP ndi AFORD unakasuma ku [[bwalo la milandu]] potsutsana ndi zotsatira za chisankhochi ndipo anadandaula kuti panali chinyengo mu maboma 16. Bwaloli linapeza kuti panalibe chinyengo. 

Mwezi wa [[Okotobala]] [[2002]], a Chakuamba anamangidwa kwa kanthawi kochepa chifukwa cholemba kalata ya bodza mu dzina la a Bakili Muluzi kwa aphungu a nyumba ya malamulo yonena kuti adzawapatsa ndalama akabvomera kuti a Muluzi adzaimenso kachitatu pa chisankho cha utsogoleri ngakhale malamulo a dzikoli samawalola kutero. 

Pa miyezi yoyandikira chisankho cha 2004, a Chakuamba anasiya chipani cha MCP ndipo anayambitsa chipani chawo cha [[Republican Party]] (RP). Chipanichi chinapanga ubale ndi zipani zina zisanu ndi chimodzi ndi kupanga [[Mgwirizano Coalition]]. A Chakuamba anasankhidwa kukhala wotsogolera mgwirizanowo komanso kuti adzaimire gululi pa chisankho. Zotsatira za chisankho zonawonetsa a Chakuamba kuti anali wachitatu pa chisankhochi pambuyo pa a [[Bingu wa Muntharika]] wa UDF ndi a [[John Tembo]] a MCP, ndi 26% ya voti. the MCP, winning 25.7% of the vote.
Kuwelenga kwa mavoti kusanathe, a Chakuamba analengeza kuti anapambana ndipo zotsatira zoonetsa kuti a Muntharika akutsogola zinali za bodza. A Muntharika anapambanabe ndipo analumbiritsidwa utsogoleri pa 24 [[Meyi]] ngakhale a Chakuamba ankanena kuti zotsatirazosinali zobera. 

Kumayambiliro a mwezi wa Juni, a Chakuamba anasiya kutsutsa zotsatira za chisankhochi ndipo analola kuthandiza boma la a Muntharika. Iwo sanapatsidwe unduna koma anthu ena atatu a chipani chawo cha RP anapatsidwa mipando mbomali. A Chakuamba anapatsidwa unduna wa zaulimu mu [[Febuluale]] 2005, ndipo anasiya chipani cha RP ndikukalowa DPP. Iwo anasankhidwa kukhala woyamba wa wachiwiri wa mstogoleri wa dziko. Mu [[Sepitembala]] [[2005]] a Chakuamba anachotsedwa unduna ndipo anafundidwa ndi apolisi patangopita masiku ochepa chifukwa chonena kuti a Muntharika akhala atachoka pa udindo pasanafike pa [[Khilisimasi]].

[[en:Gwanda Chakuamba]]
