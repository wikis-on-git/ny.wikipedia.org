==Chilankhulo cha Chichewa==

[[Chichewa]], (Chicheŵa mu [[chilankhulo]] cha ku [[Malawi]], chomwe chimatchulidwanso kuti [[Chinyanja]]) ndi [[chilankhulo]] cha anthu a chi [[Bantu]] ndipo chimalankhulidwa kwambiri ku m’mwera ndi pakati kwa [[Africa]]. Mau oyamba okuti Chi- amene amalembedwanso kuti Ci- amatanthauza “mokhala ngati”, motero liu loti Chichewa limatanthauza “mokhala ngati Achewa”, choncho chilankhulochi chimadziwikanso ndi maina okuti Chewa kapena [[Nyanja]]. [[Chingoni]] ([[Ngoni]]) ndi [[Chikunda]] ([[Kunda]]) ndi kalankhulidwe kena ka chilankhulochi.
==Kufala kwa Chilankhulochi==
Chichewa ndi chimodzi mwa zilankhulo ziwiri zovomelezeka za [[dziko la Malawi]] (chilankhulo chinacho ndi [[Chingerezi]], ndipo Chinyanja ndi chimodzi cha zilankhulo zisanu ndi ziwiri za [[dziko]] la [[Zambia]], kumene chimalankhulidwa kwambiri kumvuma kwa dzikoli. Chichewa chimalankhulidwanso ku [[Mozambique]], makamaka mdera a [[Tete]] ndi [[Niassa]] ndiponso ku [[Zimbabwe]] kumene, malinga ndi kafukufuku, ndi chilankhulo chachitatu pa zilankhulo zonse za dzikolo, pambuyo pa [[Chishona]] ndi [[Chindebele]]. Maiko a [[Malawi]], [[Zambia]] ndi [[Mozambique]] ndi kumene chilankhulochi chmayankhulidwa kwambiri.
[[Baibulo]] ndi [[Korani]] anatanthauziridwa mu Chichewa.

==Mbiri==
Chichewa chinayambira ku ufumu wa [[Amaravi]], umene unali wotchuka pa  zaka za pakati pa 1500 ndi 1800. Ufumuwu unali ku Malawi, Zambia ndi Mozambique. Chilankhulochi chinakhalabe chotchuka ngakhale Angoni anagwetsa ufumu wa chi Maraviwo ndipo chinabvomerezedwa ndi ofalitsa uthenga wa [[Chikhristu]] pachiyambi pa [[chitsamunda.]]
[[Mtundu]] wa Achewa umapezeka pafupi ndi [[Nyanja ya Malawi]], choncho Chichewa chimatanthauza “Chilankhulo cha Achewa”. Ku Zambia, chilankhulochi chimatchuka ndi dzina lakuti [[Chinyanja]], lomwe limatanthauza “chilankhulo cha Anyanja”, ndipo chimalankhulidwa nsi anthu a Chingoni ndi Chikunda.
Mbali la [[Baibulo]] linatanthauziridwa mu chilankhulochi mu zaka za m’ma 1900.

[[bg:Ниянджа]]
[[br:Tchitcheweg]]
[[cy:Chichewa]]
[[da:Nyanja (sprog)]]
[[de:Chichewa]]
[[en:Chichewa language]]
[[eo:Njanĝa lingvo]]
[[es:Chichewa]]
[[fi:Njandžan kieli]]
[[fr:Chichewa]]
[[gl:Lingua chichewa]]
[[id:Bahasa Chichewa]]
[[is:Chichewa]]
[[it:Lingua chichewa]]
[[ja:チェワ語]]
[[ko:치체와어]]
[[ms:Bahasa Chichewa]]
[[nl:Nyanja]]
[[nn:Chinyanja]]
[[no:Chichewa]]
[[pl:Język cziczewa]]
[[pt:Língua cinianja]]
[[ru:Ньянджа]]
[[sv:Chichewa]]
[[vec:Chewa]]
[[zh:齐切瓦语]]
