'''Chichewa''', (Chicheŵa mu [[chilankhulo]] cha ku [[Malaŵi]], chomwe chimatchulidwanso kuti [[Chinyanja]]) ndi [[chilankhulo]] cha anthu a chi [[Bantu]] ndipo chimalankhulidwa kwambiri ku m’mwera ndi pakati kwa [[Africa]]. Mau oyamba okuti Chi- amene amalembedwanso kuti Ci- amatanthauza “mokhala ngati”, motero liu loti Chichewa limatanthauza “mokhala ngati Achewa”, choncho chilankhulochi chimadziwikanso ndi maina okuti Chewa kapena [[Nyanja]]. [[Chingoni]] ([[Ngoni]]) ndi [[Chikunda]] ([[Kunda]]) ndi kalankhulidwe kena ka chilankhulochi.

== Kufala kwa Chilankhulochi ==
Chichewa ndi chimodzi mwa zilankhulo ziwiri zovomelezeka za [[dziko la Malawi]] (chilankhulo chinacho ndi [[Chingerezi]]), ndipo Chinyanja ndi chimodzi cha zilankhulo zisanu ndi ziwiri za [[dziko]] la [[Zambia]], kumene chimalankhulidwa kwambiri kumvuma kwa dzikoli. Chichewa chimalankhulidwanso ku [[Mozambique]], makamaka mdera la [[Tete]] ndi [[Niassa]] ndiponso ku [[Zimbabwe]] kumene, malinga ndi kafukufuku, ndi chilankhulo chachitatu pa zilankhulo zonse za dzikolo, pambuyo pa [[Chishona]] ndi [[Chindebele]]. Maiko a [[Malawi]], [[Zambia]] ndi [[Mozambique]] ndi kumene chilankhulochi chimayankhulidwa kwambiri. [[Baibulo]] ndi [[Korani]] anatanthauziridwa mu Chichewa.
==Zitsanzo zazitsanzo==
{| class="wikitable"
|-
! Chingerezi!! Chewa (Malawi)<ref>Paas (2016).</ref>!! Town Nyanja (Lusaka)<ref>Mitu ya Grey et al. (2013).</ref>
|-
| How are you? || Muli bwanji? || Muli bwanji?
|-
| I'm fine || Ndili bwino || Nili bwino / Niliche mushe
|-
| Thank you || Zikomo || Zikomo
|-
| Yes || Inde || Ee
|-
| No || Iyayi/Ayi || Iyayi
|-
| What's your name? || Dzina lanu ndani?<ref>Maxson (2011), p. 112.</ref> || Zina yanu ndimwe bandani?
|-
| My name is... || Dzina langa ndine... || Zina yanga ndine...
|-
| How many children do you have? || Muli ndi ana angati? || Muli na bana bangati?
|-
| I have two children || Ndili ndi ana awiri || Nili na bana babili
|-
| I want... || Ndikufuna... || Nifuna...
|-
| Food || Chakudya || Vakudya
|-
| Water || Madzi || Manzi
|-
| How much is it? || Ndi zingati? || Ni zingati?
|-
| See you tomorrow || Tionana mawa || Tizaonana mailo
|-
|I love you 
|Ndimakukonda
|Nikukonda
|}

== Mbiri ==
Chichewa chinayambira ku ufumu wa [[Amaravi]], umene unali wotchuka pa zaka za pakati pa 1500 ndi 1800. Ufumuwu unali ku Malawi, Zambia ndi Mozambique. Chilankhulochi chinakhalabe chotchuka ngakhale Angoni anagwetsa ufumu wa chi Maraviwo ndipo chinabvomerezedwa ndi ofalitsa uthenga wa [[Chikhristu]] pachiyambi pa [[chitsamunda.]] Ku Zambia, chilankhulochi chimatchuka ndi dzina lakuti [[Chinyanja]], lomwe limatanthauza “chilankhulo cha Anyanja”, ndipo chimalankhulidwa ndi anthu a Chingoni ndi Chikunda.
Mbali la [[Baibulo]] linatanthauziridwa mu chilankhulochi mu zaka za m’ma 1900.
==Zolemba==
{{reflist|30em}}
[[Category:Chilankhulo]]
[[Category:Nyasa zinenero]]
[[Category:Zinenero za Malawi]]
[[Category:Zinenero za Mozambique]]
[[Category:Zinenero za Zambia]]
[[Category:Zinenero za Zimbabwe]]
[[Category:Chichewa| ]]
