A John Zenasi Ungapake (JZU) Tembo,  amene anabadwa pa 14 [[Sepitembala]] 1932 ndi mtsogoleri wa chipani cha [[Malawi Congress Party]] (MCP) cha mudziko la [[Malawi]] chomwe chili chipani chachikulu chotsutsa mu dzikoli. A Tembo amachokera m’boma la [[Dedza]] ndipo ndi mphunzitsi.

==Moyo wawo wakale==

A Tembo anasankhidwa kukhala mmodzi wa aphungu a nyumba ya Nyasaland (dzina la kale la dziko la Malawi) mu 1961, zaka zitatu dzikoli lisanalandire ufulu wodzilamulira lokha. Iwo anali munthu wachiwiri amene anakhala nduna ya zachuma mdzikoli atachoka a [[Sir Henry Phillips]], mpando umene ankafuna kuti akhalepo a [[Dunduzu Chisiza]]. (A Chisiza anamwalira mu 1962 pa ngozi ya galimoto imene anthi ena amanena kuti siinali ngozi koma anthu anachita kupangitsa ndipo a Tembo amatchuka kuti  ndi amene anapangitsa ngoziyi). A Tembo anali nduna yokhayo imene siintule pansi pamene nduna zina zinachotsedwa kapena kuthawa mdzikoli. Nthawi imeneyi, anthu ambiri amene amatsutsana ndi  a Kamuzu Banda, amene anali mtsogoleri wa dziko la Malawi anathawa .

==Ubale ndi a Kamuzu Banda==

A Tembo anali amene amaoneka kuti a [[Hastings Kamuzu Banda]], mtsogoleri wa dziko la Malawi, ankawakhulupirlira kwambiri. Ubwenzi wawo unalimbikitsidwa pamene a [[Cecilia Tamanda Kadzamira]], mwana wa a chemwali awo a a Tembo, anamutenga kukhala wothandizira a Banda, ndipo a Kadzamirawa amatchulidwanso kuti ‘Mama’. Chifukwa chakuti a Banda ankawakhulupilira ngati mlangizi, a Tembo anali  ndi mphamvu zambiri pa nkhani ya [[ndale]] za dzikoli pa zaka zonse zomwe a Banda anli mtsogoleri. Mphamvu za a Tembo zinkawoneka ngati zimachulukira pemene a Banda anayamba kufooka chifukwa cha ukalamba. Zinali zodabwitsa kuti a Banda anasankha wina amene amatsutsana ndi a Tembo, a [[Gwanda Chakuamba]] kuti akhale wachiwiri wawo pamene kunachitika [[chisankho]] cha zipani zambiri mu 1994. 

Mu 1995 chipani cha MCP chitalephera pa chisankhochi, a Tembo, ‘Mama’ komanso a Kamuzu Banda anazengedwa mulandu wokhudza kuphedwa kwa anthi ena otchuka pa ndale mu 1983 omwe amawaganizira kuti amadziwapo kanthu pa nkhaniyi. Mulanduwu umatchuka ndi dzina loti [[Mwanza Trial]]. Pamene palibe chikaiko chilichonse chakuti anthuwa anachita kuphedwa pa ngozi ya galimoto yomwe inachitika ku [[Mwanza]] mmanja mwa anthu oona a chitetezo a dzikoli, panalibe umboni weni weni wakuti a Tembo anatengapo mbali pa nkhaniyi ndipo iwo anapambana pa mulanduwo.

A Banda  atamwalira 1997, a Tembo anayesa kulanda utsogoleri wa MCP kuchokera kwa a Chakuamba ndipo sanamvere chigamulo cha [[bwalo la milandu]] chowaletsa kuti asatero.Chifukwa cha ichi, iwo anachotsedwa mu [[nyumba ya malamulo]]. Ngakhale zinali choncho, a Tembo anakatsutsa nkhaniyi ku bwalo la milandu ndipo anabwezeredwa kukhalanso [[phungu wa nyumba ya malamulo]]. Panakali pano, iwo ndi [[Mtsogoleri wa zipani zotsutsa boma]] mu nyumbayi.
Tembo anali munthu oyipa.

==Chisankho cha 2004==

Ngati woyimira chipani cha MCP mu 2004, a Tembo anali wachiwiri pa chisankho cha 2004 ndipo anapeza 27% ya mavoti onse. Iwo anali pambuyo pa a [[Bingu wa Muntharika amene ankayimira chipani cha [[United Democratic Front]] (UDF) ndiponso a [[Gwanda Chakuamba]] amene ankayimira [[Mgwirizano Coalition]]. Anthu ena oona za ndale amaganiza kuti a Tembo ali ndi mwayi wopambana pa chisankho chomwe chidzachitike mu dzikoli mu 2009.
