{{Infobox disease
| Name = Chiwewe
| Image = Dog with rabies.jpg
| Caption = Galu wachiwewe amene chiwewe chake sichinafike poipa kwambiri
| DiseasesDB = 11148
| ICD10 = {{ICD10|A|82||a|82}}
| ID9 = {{ICD9|071}}
| ICDO =
| OMIM =
| MedlinePlus = 001334
| eMedicineSubj = med
| eMedicineTopic = 1374
| eMedicine_mult = {{eMedicine2|eerg|493}} {{eMedicine2|ped|1974}}
| MeshID = D011818
}}
'''Chiwewe''' ndi [[matenda oyambitsidwa |ndi mavairasi]] omwe amachititsa [[kutupa|kwa bongo]] wa munthu kapena [[nyama]] yomwe yagwidwa ndi matendawa.<ref name=WHO2013/> Zizindikiro zoyambirira za matendawa ndi kutentha kuphwanya kwa thupi komanso kuyabwa kwa pamalo pamene palowa tizilombo toyambitsa matendawa.<ref name=WHO2013/> Kenako pamakhalanso zizindikiro zina monga zotsatirazi: kuchita zinthu mwachiwawa, kusangalala kopitirira malire, [[kuopa kwambiri| madzi]], kulephera kusuntha kapena kuyendetsa ziwalo zina zathupi, kusokonezeka, ngakhalenso [[kukomoka kumene]].<ref name=WHO2013/> Zizindikiro za matendawa zikangoyamba kuonekera, nthawi zambiri munthuyo kapena nyamayo imafa.<ref name=WHO2013/> Kuchokera pa nthawi imene tizilombo toyambitsa chiwewe talowa m'thupi la munthu kapena nyama, nthawi zambiri pamadutsa mwezi umodzi kapena itatu kuti zizindikiro ziyambe kuonekera. Komabe, nthawi zina pangapite mlungu umodzi wokha kuti zizindikirozi ziyambe kuonekera, kapenanso pangapite nthawi yokwana chaka chimodzi.<ref name=WHO2013/> Zimenezi zimadalira kutalika kwa mtunda umene tizilombo toyambitsa matendawa tingayende kuchokera pamene talowera kuti tikafike ku [[bongo]].<ref name=Robbins>{{cite book |author=Cotran RS |title=Robbins and Cotran Pathologic Basis of Disease |edition=7th |publisher=Elsevier/Saunders |year=2005 |page=1375 |isbn=0-7216-0187-1 |author2=Kumar V |author3=Fausto N }}</ref> 
{{TOC limit|n=2}}
== Zimene zimayambitsa matendawa komanso zizindikiro zake==
Matenda a chiwewe amafalikira kwa anthu kuchokera ku zinyama. Matendawa angafalikire ngati nyama yomwe ili ndi matedwa yakanda kapena kuluma nyama ina ngakhalenso munthu.<ref name=WHO2013/> Tozilombo toyambitsa matendawa tingalowe m'thupi la munthu wina ngati munthuyo wakhudza malovu kapena timadzi tina ta m'thupi la munthu yemwe ali ndi matendawa.<ref name=WHO2013/> Anthu ambiri amadwala matenda a chiwewe chifukwa cholumidwa ndi agalu achiwewe.<ref name=WHO2013/> M'mayiko amene chiwewe n'chofala, anthu oposa 99% omwe amadwala matendwa amadwala chifukwa cholumidwa ndi agalu achiwewe.<ref name=Tint2010>{{cite book |author=Tintinalli, Judith E. |title=Emergency Medicine: A Comprehensive Study Guide (Emergency Medicine (Tintinalli))|publisher=McGraw-Hill |year=2010 |pages=Chapter 152 |isbn=0-07-148480-9}}</ref> Koma m'mayiko a ku [[North ndi South America]], anthu amadwala kwambiri chiwewe chifukwa cholumidwa ndi [[mileme]] ndipo anthu osakwana 5% amadwala matendawa chifukwa cholumidwa ndi agalu achiwewe.<ref name=WHO2013/><ref name=Tint2010/> Koma sikawirikawiri kuti nyama ngati makoswe, mbewa ndi mbira zikhale ndi chiwewe.<ref name=Tint2010/> [[Mavairasi oyambitsa chiwewe]] amayenda kufika ku bongo podutsa mu [[Gawo lakunja la bongo|, minyewa kunja kwa bongo]]. Madokotala angadziwe zoti munthu ali ndi matendawa pokhapokha ngati munthuyo wayamba kusonyeza zizindikiro.<ref name=WHO2013/>
== Kapewedwe kake ndiponso chithandizo ==
Katemera wachiwewe wa agalu wachepetsa kwambiri matendawa m'madera ambiri padziko lonse lapansi.<ref name=WHO2013/> Komanso zimakhala bwino kuti anthu amene ali m'madera amene chiwewe n'chofala kwambiri azilandiriratu katemera wa matendawa. Anthu omwe ali pachiopsezo chachikulu chotenga matendawa ndi amene amagwira ntchito m'madera amene mileme ndi yochuluka kapena omwe amakhala nthawi yaitali m'madera omwe chiwewecho n'chofala kwambiri.<ref name=WHO2013/> Kwa anthu amene ali m'madera oterewa [[katemera wachiwewe]] kapena kumweratu makhwala othandiza kuti [[munthu asadwale chiwewe]] n'zothandiza kwambiri kuti munthu apewe matendawa, ngakhale kuti sakusonyeza zizindikiro zoti angakhale ndi matendawa.<ref name=WHO2013/> Munthu angathenso kupewa chiwewe ngati watsuka pachilonda chomwe walumidwa ndi galu kapena nyama ina yachiwewe kwa maminitsi 15, pogwiritsa ntchito sopo ndi madzi, [[povidone ayodini]], kapena sopo wina wopha tizilombo toyambitsa matenda.<ref name=WHO2013>{{cite web|title=Rabies  Fact Sheet N°99|url=http://www.who.int/mediacentre/factsheets/fs099/en/|work=World Health Organization|accessdate=28 February 2014|date=July 2013}}</ref> Ndi anthu ochepa kwambiri amene anachira pambuyo poti ayamba kusonyeza zizindikiro zoti ali ndi matenda achiwewe.  Anthuwo amachira akathandizidwa kwa nthawi yaitali ndi njira zosiyasiyana zakuchipatala, monga njira yotchedwa [[Milwaukee protocol]].<ref>{{cite journal | author = Hemachudha T, Ugolini G, Wacharapluesadee S, Sungkarat W, Shuangshoti S, Laothamatas J | title = Human rabies: neuropathogenesis, diagnosis, and management. | journal = Lancet neurology | volume = 12 | issue = 5 | pages = 498–513 | date = May 2013 | pmid = 23602163 | doi = 10.1016/s1474-4422(13)70038-3 }}</ref>
===Katemera===
'''Katemera wachiwewe''' ndi [[katemera]] amene amagwiritsidwa ntchito pofuna kupewa [[chiwewe]].<ref name=WHO2010>{{cite journal|title=Rabies vaccines: WHO position paper|journal=Weekly epidemiological record|date=Aug 6, 2010|volume=32|issue=85|pages=309-320|url=http://www.who.int/wer/2010/wer8532.pdf?ua=1}}</ref> Pali mitundu ingapo yakatemerayi yemwe ndi yosaopsa komanso wothandizadi.<!-- <ref name=WHO2010/> --> Munthu angalandire katemera ameneyu kwa nthawi inayake, kapena asanapite kudera limene kuli mileme kapena agalu ambiri a chiwewe.<!-- <ref name=WHO2010/> --> Katemerayu amaperekedwa nthawi zitatu, ndipo amathandiza kwa nthawi yaitali.<!-- <ref name=WHO2010/> --> Nthawi zambiri anthu amapatsidwa katemerayu powabaya jakiseni.<!-- <ref name=WHO2010/> --> Ngati munthu ali kale m'dera lomwe chiwewe n'chofala, kawirikawiri angapatsidwe [[katemera wachiwewe wamphamvu kwambiri]].<!-- <ref name=WHO2010/> --> Zimakhala bwino kuti anthu amene akudziwa kuti apita kumadera amene chiwewe n'chofala alandiriretu katemera asanapite kuderalo.<!-- <ref name=WHO2010/> --> Katemerayu ndi wothandiza kwa anthu ndi zinyama zomwe.<!-- <ref name=WHO2010/> --> Kupereka katemera kwa agalu n'kothandiza zedi popewa chiwewe.<ref name=WHO2010/>

==== Kodi Katemerayu Amayambitsa Mavuto Alionse? ====
Anthu mamiliyoni ambirimbiri padziko lonse alandirapo katemera wachiwewe ndipo zikuoneka kuti chaka chilichonse katemerayu amathandiza kuti anthu 250,000 asafe ndi chiwewe.<ref name=WHO2010/> Anthu a misinkhu yonse akhoza kulandira katemerayu popanda vuto lililonse.<!-- <ref name=WHO2010/> --> Koma anthu pafupifupi 35 mpaka 45 pa 100 aliwonse amatha kutupa pang'ono komanso kwa nthawi yochedwa pamalo pamene abayidwa ndi jakiseni polandira katemerayi.<!-- <ref name=WHO2010/> --> Ndipo anthu 5 mpaka 15 pa 100 aliwonse amamva [[kuphwanya kwa thupi]], [[kupweteka kwa mutu]], kapenanso [[amachita nseru]].<!-- <ref name=WHO2010/> --> Ndipotu munthu angathe kupitiriza kulandira katemerayu ngakhale atalumidwa ndi galu kapena nyama ina yachiwewe.<!-- <ref name=WHO2010/> --> Mitundu yambiri ya katemera sikhala ndi mankhwala otchedwa [[thimerosal]].<!-- <ref name=WHO2010/> --> Katemera wopangidwa kuchokera kuminyewa amagwiritsidwa ntchito m'mayiko ena angapo, makamaka ku Asia ndi ku Latin America, koma katemera wotereyu siwamphamvu kwenikweni, ndipo amayambitsa mavuto ena m'thupi.<!-- <ref name=WHO2010/> --> Choncho [[Bungwe Loona za Umoyo Padziko Lonse]] sililimbikitsa anthu kuti azigwiritsa ntchito katemera ameneyu.<ref name=WHO2010/>  

M'chaka cha 2014, mtengo wachipiku wa magawo onse a katemerayu unkayambira pa madola 44 mpaka 78 a ku America.<ref>{{cite web|title=Vaccine, Rabies|url=http://erc.msh.org/dmpguide/resultsdetail.cfm?language=english&code=RAB000X&s_year=2014&year=2014&str=&desc=Vaccine%2C%20Rabies&pack=new&frm=VIAL&rte=INJ&class_code2=19%2E3%2E&supplement=&class_name=%2819%2E3%2E%29Vaccines%3Cbr%3E|website=International Drug Price Indicator Guide|accessdate=6 December 2015}}</ref> Koma ku America, mtengo wa magawo onse a katemerayu ndi woposa madola 750.<ref>{{cite web|last1=Shlim|first1=David|title=Perspectives: Intradermal Rabies Preexposure Immunization|url=http://wwwnc.cdc.gov/travel/yellowbook/2016/infectious-diseases-related-to-travel/perspectives-intradermal-rabies-preexposure-immunization|accessdate=6 December 2015|date=June 30, 2015}}</ref>

==Zokhudza Kufalikira kwa Matendawa==
Chaka chilichonse, anthu pafupifupi 26,000 mpaka 55,000 amafa ndi matenda a chiwewe.<ref name=WHO2013/><ref name=Loz2012>{{cite journal | author = Lozano R, Naghavi M, Foreman K, Lim S, Shibuya K, Aboyans V, Abraham J, Adair T, Aggarwal R | title = Global and regional mortality from 235 causes of death for 20 age groups in 1990 and 2010: a systematic analysis for the Global Burden of Disease Study 2010. | journal = Lancet | volume = 380 | issue = 9859 | pages = 2095–128 | date = Dec 15, 2012 | pmid = 23245604 | doi = 10.1016/S0140-6736(12)61728-0 |display-authors=etal}}</ref> Mwa anthu amenewa, anthu oposa 95 pa 100 alionse ndi a ku [[Asia]] ndi ku [[Africa]].<ref name=WHO2013/> Matenda achiwewe akupezeka m'mayiko oposa 150 m'makontinenti onse, kungopatulapo ku Antarctica.<ref name=WHO2013/> Anthu oposa 3 biliyoni amakhala m'madera osiyanasiyana padziko lapansili kumene kuli chiwewe.<ref name=WHO2013/> M'mayiko ambiri a ku Ulaya ndiponso ku Australia, chiwewe chimapezeka ndi mileme basi.<ref>{{cite web|title=Presence / absence of rabies in 2007|url=http://www.who.int/rabies/Absence_Presence_Rabies_07_large.jpg?ua=1|work=World Health Organization|accessdate=1 March 2014|year=2007}}</ref> Ndipo chiwewe sichipezeka n'komwe m'zilumba zambiri zing'onozing'ono.<ref>{{cite web|title=Rabies-Free Countries and Political Units|url=http://www.cdc.gov/animalimportation/rabies-free-countries.html|work=CDC|accessdate=1 March 2014}}</ref>

==Malifalensi==
<references />
