[[File:Christ Carrying the Cross 1580.jpg|thumb|right|350px|]]
'''Yesu Kristu'''

'''Yesu''' (8–2 BC/BCE to 29–36 AD/CE)[1], amene amatchulidwanso kuti Yesu wa ku [[Nazareti]], ndi mzati wa chi Khristu. Iye amatchulidwanso ndi dzina loti Yesu Khristu, lomwe linachokela potanthauzila ku [[Chizungu]] [[dzina]] lake la chi [[Helene]] [[Iēsous]], lomwenso linachokela pophatikiza dzina la chi [[Yuda]] Yehoshua, lomwe limatanthauza kuyi "Yehova ndiye Chipulumutso", pomwe [[Khristu]] ndi mutu wochokera ku chi [[Helene]] Christós, kutanthauza "Wodzodzedwa", ndipo limafanana ndi liu la chi Yuda "[[Mesiya]]" [1]

Zambiri zokhudza moyo wa Yesu ndi ziphunzitso zake zinachokela ku ma bukhu a [[uthenga wa bwino]]
a mu [[Chipangano cha Tsopano]] a Mateyu, Maliko, Luka ndi Yohane. Akachenjede pa nkhani za mbiri ndi baibulo amagwirizana kuti Yesu anali mu Yuda wa ku [[Galile]], ankadziwika kuti ndi [[mphuzitsi]] andi [[mchilitsi]], anabatizidwa ndi Yohane mmbatizi, anapachikidwa ku [[Yelusalemu]] malinga ndi [[chigamulo]] cha mtsogoleri wa chi Roma [[Pilato]] pa [[mlandu]] wogalamukira boma la chi Roma.[2][3] A kachenjede ena ochepa amakayikira umoyo wa Yesu mu mburi ya dziko la pansi, ndipo ena amanena kuti Yesu Khristu ndi nthano chabe.[4]

A Khristu amakhulupilira kuti Yesu ndi [[Mpulumutsi]] ndipo kubwera kwake kunanenedwa mu [[Chipangano cha Kale]] ndipo amakhulupilira kuti anauka kwa akufa. A Khristu ambiri amakhulupiliranso kuti Yesu ndi Mulungu amene anabwera kuzapeleka chipulumutso ndi kuyanjanitsanso munthu ndi Mulungu. A Khristu amene sakhulupilira zoti Mulungu ndi m'modzi mwa atatu amatanthauzira mosiyana siyana za uMulungu wake (onani m'musimu). Zikhulupiriro zina za chi Khristu ndi zakuti anabadwa kwa mzimayi, anachita zozizwa ali pa dziko la pansi, anakwanilitsa zomwe zinaneneredwa mu Chipangano cha Kale, anakwela kumwamba ndipo adzabweranso kudzatenga oyera mtima.

Ku chi Silamu, Yesu, (Arabic: عيسى,kutanthauza kwake Isa) amatengedwa kuti ndi m'neneri wokondedwa was Mulungu, amene anabweretsa mau a Mulungu, wochita zozizwa ndiponso kuti ndi Mpulumutsi. [[Asilamu]] koma sabvomerezana ndi chikhulupiliro cha Akhristu chakuti Yesu anapachikidwa pa mtanda, ndi kutinso ndi Mulungu. Asilamu amakhulupilira kuti kukhomeleredwa pa mtanda kwa Yesu ndi masomphenya chabe koma Yesuyo anakweradi ku mwamba ndi thupi lake. Asilamu ambiri amakhulupiliranso kuti Yesu adzabweranso ndi Mahdi dziko likadzadzala ndi uchimo ndi kusowa chilungamo pa nthawi ya kubwera kwa woyipayo wa ku [[Chisilamu]] Dajjal.

== Mbiri ==

yesu is not a real god. athanu nijamina devudu aithe athanini kristhavulu andharu chusara???????? athanu nijamga putti unte hindu devudlu kuda puttaru. varu loka kalyanam kosam cheisina panulanu kondharu kristhava mata prachaarukulu tappu paduthunnaru. idhi enthavaraku nyaayam.

==Notes==
<references/>
[[Category:Akhristu]]

{{Link FA|pt}}
