Nkhondo yoyamba ya pa dziko lonse inali nkhondo imene inayambila ku Ulaya ndipo dziko lonse lapansi linamenyana kuchokera pa 28 julaye mu chaka cha 1914 kufikila pa 11 januwale chaka cha 1918. Nkhondo imeneyi imatchedwanso nkhondo yayikulu ndipo ailikali okwana 70 miliyoni, 60 miliyoni ochokera ku Ulaya, kupangitsa nkhondoyi kukhala yayikulu kwambiri mu mbiri za nkhondo. NKhondo imeneyi inali yowopsa kwambiri imene anthu okwana 13 miliyoni anafa ndipo asilikali okwana 9 miliyoni anataya miyoyo yawo <ref>"World War I – Killed, wounded, and missing". Encyclopedia Britannica. Retrieved 12 May 2020.</ref>. Chimfine  cha 1918 chimene chinagwa kumapeto ankhondoyi chinapha anthu okwana 2.64 miliyoni ku ulaya ndipo anthu 675,000 ku dziko la Amerika<ref>Spreeuwenberg, P.; et al. (1 December 2018). "Reassessing the Global Mortality Burden of the 1918 Influenza Pandemic". American Journal of Epidemiology. 187 (12): 2561–2567. doi:10.1093/aje/kwy191. PMC 7314216. PMID 30202996.</ref>.


Pa 28 Juni mu chaka cha 1914, Gavrilo Princip amene anali mu Sebu wa ku Boziniya, anapha Archduke Franz Ferdinand amene anali mwana wafumu mu mzinda wa Sarajevo<ref>Taylor, Alan John Percivale (1998). The First World War and its aftermath, 1914–1919. Century of Conflict, 1848–1948. London: Folio Society. OCLC 49988231.</ref>. Mobwezera, Austria-Hungary inapereka pempho ku Sebiya. Sebiya inakanika kukwanilitsa zimene zinali mu pempholo ndipo mayiko awiriwa anayamba nkhondo. Migwirizano imene inalipo mmayiko aku Ulaya nthawi imeyo inapangitsa mayiko aku Ulaya ku lowerera mu nkhondo imeneyi. Mu mwezi wa Julaye mu chaka cha 1914, mayiko aku Ulaya anagawikana mu maupo awiri: mgwirizano wokhala France, Russia and Britain ndi mgwirizano wa   Germany, Austria-Hungary ndi Italy. 
NKhondoyi inatha mu chaka cha 1918 ndipo gulu la Germany linagonjetsedwa.

Nkhondo imeneyi inasintha zambiri pa dziko lapansi: mu ndale, chikhalidwe, chuma ndiponso ma ubale a mayiko. Gulu lopambana linagwirizana ndi Germany kuti ilipile zonse zowonongeka mu nkhondoyi <ref>Gerwath, Robert (2016). The Vanquished: Why the First World War Failed to End, 1917–1923 (Kindle ed.). Penguin. 3323–3342. ISBN 978-0-14-197637-2</ref> - zimenezi zinagwirizana pa Verailles treaty. Nkhondoyi inapangitsanso mayiko ndi maulamuliro ena kutha monga Austria-Hungary, maufumu a Russia ndi German komanso Ottoman. Ngakhale nkhondoyi inatha ndipo mayiko anapanga mgwirizano wa mayiko onse kuti nkhondo ngati imeneyi isazachitikenso, nkhondo ina inabuka pakangopita zaka makumi awiri.
