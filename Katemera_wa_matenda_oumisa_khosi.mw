
'''Katemera wa matenda oumisa khosi''' ndi katemera amene amaperekedwa kwa anthu pofuna kupewa matenda amene amayambitsidwa ndi tizilombo tochedwa ''Neisseria meningitidis''.<ref name=":0">"[http://www.who.int/wer/2011/wer8647.pdf Meningococcal vaccines: WHO position paper]" (PDF). ''Weekly epidemiological record''. '''47''' (86): 521-540. Nov 2011. <nowiki>PMID 22128384</nowiki>.</ref> Katemerayu ali mitundu yosiyanasiyana ndipo amathandiza polimbana ndi mitundu yosiyanasiyananso ya matenda oumisa khosiwa omwe alipo m'magulu monga: A, C, W135, ndiponso Y. Katemerayu amathandiza kwambiri moti anthu oyambira pa 85 mpaka 100 pa anthu 100 aliwonse amene alandira katemerayu amakhala otetezeka kotheratu kumatendawa kwa zaka zosachepera ziwiri.<ref name=":0" /> Zimenezi zachititsa kuti m'madera amene anthu ambiri amalandira katemerayu, matenda oumisa khosi ndiponso matenda a sepsis achepe kwambiri mpaka kutsala pang'ono kutheratu.<ref>Patel, M; Lee, CK (25 January 2005). "Polysaccharide vaccines for preventing serogroup A meningococcal meningitis". ''The Cochrane Database of Systematic Reviews'' (1): CD001093. <nowiki>PMID 15674874</nowiki>.</ref><ref>Conterno, LO; Silva Filho, CR; RÃ¼ggeberg, JU; Heath, PT (19 July 2006). "Conjugate vaccines for preventing meningococcal C meningitis and septicaemia". ''The Cochrane Database of Systematic Reviews'' (3): CD001834. <nowiki>PMID 16855979</nowiki>.</ref> Katemerayu amaperekedwa pobaya jakisoni m'minofu kapena pobaya pakhungu.<ref name=":0" />

Bungwe looza za umoyo padziko lonse la World Health Organization limalimbikitsa kuti m'mayiko amene matendawa ndi ofala kwambiri kapena mayiko amene mliri wa matendawa umayamba pafupifupi anthu azilandira katemerayu nthawi ndi nthawi.<ref name=":0" /><ref name=":1">"[http://www.who.int/wer/2015/wer9008.pdf Meningococcal A conjugate vaccine: updated guidance, February 2015]" (PDF). ''Weekly epidemiological record''. '''8''' (90): 57-68. 20 Feb 2015. <nowiki>PMID 25702330</nowiki>.</ref> Koma m'mayiko omwe matendawa si ofala, a zaumoyo amalimbikitsa kuti magulu okhawo a anthu amene ali pa chiwopsezo chotenga matendawa ndi omwe akuyenera kulandira katemera wake.<ref name=":0" /> M'dera la ku Africa lomwe matenda oumisa khosi ndi ofala mukuchitika nchito yapadera yomwe cholinga chake n'kupereka katemera wa matenda oumisa khosi A kwa anthu onse.<ref name=":1" /> Mtundu wa katemerayu womwe umaperekedwa ku Canada ndi ku United States umathandiza kulimbana ndi mitundu yonse inayi ya matendawa ndipo a zaumoyo amalimbikitsa kuti achinyamata a m'mayikowa ayenera kumalandira katemerayu nthawi ndi nthawi chifukwa ndi omwe ali pa chiopsezo chachikulu.<ref name=":0" /> Anthu omwe akuganiza zopita ku Mecca ku Hajj amayeneranso kulandira katemerayu.<ref name=":0" />

Katemerayu sabweretsa mavuto alionse odetsa nkhawa. Ena amangomva kupweteka kwa kanthawi ndipo pamalo amene awabaya katemerayu ndipo nthawi zina pamafiira.<ref name=":0" /> Palibenso chodetsa nkhawa chilichonse ngati mayi wa pakati atalandira katemerayu.<ref name=":1" /> Munthu m'modzi pa anthu opitirira 1 miliyoni aliwonse amene alandira katemerayu ndi omwe amatha kukumana ndi mavuto okulirapo obwera chifukwa cha katemerayu.<ref name=":0" />

Katemera woyamba wa matenda oumisa khosi anayamba kupezeka m'zaka za m'ma 1970.<ref>Barrett, Alan D.T. (2015). ''[https://books.google.ca/books?id=NvKyBwAAQBAJ&pg=PA168 Vaccinology : an essential guide]''. p. 168. ISBN [[Special:BookSources/9780470656167|9780470656167]].</ref> Ndpo katemerayu ali pagulu la mankhwala ofunika kwambiri otchedwa World Health Organization's List of Essential Medicines, omwe ndi othandiza kwambiri pa nkhani za umoyo.<ref>"[http://apps.who.int/iris/bitstream/10665/93142/1/EML_18_eng.pdf?ua=1 WHO Model List of EssentialMedicines]" (PDF). ''World Health Organization''. October 2013. Retrieved 22 April 2014.</ref> M'chaka cha 2014, mtengo wa chipiku wa katemerayu umayambira pa madola 3.23 mpaka kufika pa 10.77 pa katemera m'modzi.<ref>"[https://web.archive.org/web/20170510104622/http://erc.msh.org/dmpguide/resultsdetail.cfm?language=english&code=MENV&s_year=2014&year=2014&str=&desc=Vaccine%2C%20Meningococcal&pack=new&frm=VIAL&rte=INJ&class_code2=19%2E3%2E&supplement=&class_name=%2819%2E3%2E%29Vaccines%3Cbr%3E Vaccine, Meningococcal]". ''International Drug Price Indicator Guide''. Retrieved 6 December 2015.</ref> Koma ku United States mtengo wa katemerayu umayambira pa madola 100 mpaka 200 USD.<ref>Hamilton, Richart (2015). ''Tarascon Pocket Pharmacopoeia 2015 Deluxe Lab-Coat Edition''. Jones & Bartlett Learning. p. 315. ISBN [[Special:BookSources/9781284057560|9781284057560]].</ref>
