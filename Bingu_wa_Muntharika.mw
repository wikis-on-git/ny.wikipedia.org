[[Image:Bingu wa Mutharika.jpg|thumb|right|200px|Bingu wa Muntharika]]
Bingu wa Muntharika,  amene anabadwa pa 24 [[Febuluale]] 1934, ndi [[kachenjede wa zachuma]] (economist), mtsogoleri wa ndale ndiponso [[ Pulezidenti wa dziko la Malawi]]. A Muntharika anakhala Pulezidenti pa 24 [[Meyi]] mchaka ka 2004 pamene anapambana chisankho cha u Pulezidenti chomwe zotsatira zake anthu ena sanazibvomereze.

A Muntharika anapatsidwa dzina loti Brightson Webter Ryson Thom  pamene anabadwa ku [[Thyolo]], ma [[kilomita]] 30 kuchokera mu mzinda wa [[Blantyre]], iwo anatenganso dzina la ku banja kwawo la Muntharika ndi dzina loyamba la Bingu mu zaka za mma 1960 pamene mayiko a ku [[Africa]] anali pa kalikiliki kufuna ufulu wodzilamulira wokha.

Iwowa anayika liu loti ‘wa’ pakati pa mayina awo pofuna kudzibisa kwa anthu a za chitetezo a boma la a [[Hastings Banda]] amene ankasaka aliyense owatsutsa pa dziko lonse lapansi.
A Muntharika anali mwana wa mphunzitsi wa mkulu wa pa [[sukulu]] ya pulayimale. Iwo anakaphunzira ku sukulu ya ukachenjede ya [[Delhi]] mu dziko la [[India]] kumene anapanga maphunziro a pamwamba a [[Masters]] pa nkhani zokhudza chuma. Iwowanso anapanga maphunziro a PhD ku sukulu ya Pacific Western mdziko la [[United States of America]].

Atagwira ntchito m’mboma la Malawi komanso [[Zambia]], a Muntharika anayamba ntchito ku bungwe la dziko lonse la pansi la [[United Nations]] mu 1978 kumene anagwira ntchito mpaka kukhala woyang’anira za malonda ndi za chitukuko wa Africa yonse. (Director of Trade and Development for Africa). Iwowa anasankhidwa kukhala wamkulu wa [[COMESA]], gulu la mayiko 20 a mu Africa.
A Muntharika anaganiza zokayamba ku United Nations chifukwa ankhatsutsana ndi kudzitchula kwa a Hastings Kamuzu Banda kuti ndi Pulezidenti wamuyaya wa dziko la Malawi. Pamene a Banda anakakamizidwa kuti abvomere ulamuliro wa [[demokilase]], a Mutharika anali m’modzi mwa anthu amene anayambitsa chipani cha [[United Democratic Front]] (UDF) chimene chinapambana chisankho choyamba cha zipani za mbiri mu 1994.

Pa nthawi yi, a Muntharika anali wotsatila wa mtsogoleri wa UDF, a [[Bakili Muluzi]] koma iwo anayamba kutsutsana ndi zomwe a Muluzi ankachita ku mbali ya za chuma ndipo anachoka mu chipanichi. A Muntharika anayambitsa chipani cha [[United Party]] (UP) mu 1997, chomwe chinapanga nawo chisankho chomwe chinachitika m’dzikoli mu 1999, pamene sanapambane.

A Muntharika anathetsa chipani cha UP ndipo analowanso mu UDF atauzidwa kuti akhala wachiwiri kwa [[Gavanala]] wa [[Reserve Bank of Malawi]]. Iwowa anasankhidwa kukhala nduna yoyang’anira [[dongosolo la za chuma ndi chitukuko]] mu 2002 ndiku tchuludwanso ndi a Muluzi kuti akhala wowatsatira pa u Pulezidenti. A Muntharika anapambana ndi 36% ya mavoti a chisankho chomwe chinachitika pa 20 [[Meyi]] 2004, ndipo anatsogola kuposa a [[John Tembo]] ndi a [[Gwanda Chakuamba]], ndipo anayamba tchitoyi masiku otsatira.

Atakhala Pulizidenti, a Munthaika anakangana ndi a Muluzi, mtsogoleri wa UDF, chifukwa chakuti a Muntharika amatsutsana chi mchitidwe wa chinyengo ndi ziphuphu. Mkangano umenewu unapitilira pa nthawi yonse yomwe a Muntharika anakhala Pulezidenti wa dzikoli, ndipo unafika poyamba kusokokoneza ulamuloro wa dziko. Pa 5 [[Febuluale]] 2005, a Muntharika analengeza kuti asiya UDF chifukwa chakuti chipanichi sichimaathandiza ndiponso kubvomerezana nawo pa nkhani yothetsa [[mchitidwe wa ziphuphu]]. Zisanachitike izi, kunamvekapo mbiri yakuti  a Muntharika achotsedwa mu chipani cha UDF, komanso panali mphekesera yakuti a UDF amafuna kuwapha. Anthu onse amene anakhudzidwa ndi nkhani yofuna kupha a Muntharika anakhululukidwa ndi a Muntharikawo koma iwo anapitiliza kunena za nkhaniyi. A Muntharika anayambitsa chipani chawo cha [[Demogratic Progressive Movement]] (DPP).

A Gwanda Chakuamba, amene anali atasankhidwa kukhala nduna ya za ulimi, anachitsedwa ntchitoyi ndi kumangidwa mu [[Sepitembala 2005]] chifukwa chonena kuti a Muntharika adzachoka u Pulezidenti pasanafike pa Khilisimasi. Mu 2006, wachiwiri kwa Pulezidenti a [[Cassim Chilumpha]] anamangidwa chifukwa chowaganizira kuti ankafuna kupha a Pulezidenti.

Mu chaka cha 2005, ma nyuzipepala analengeza kuti a Muntharika sakugona ku nyumba ya boma chifukwa cha mizimu yoyipa. Muthu wina wothandizira a Pulezidenti analembedwa kuti aboma anapempha a mipingo kuti achotse mizimuyi. Nkhaniti inakanidwa, ndi a ku nyumba ya boma ndipo atolankhani amene analengeza za nkhaniyi, kuphatikizapo mtolankhani wa [[BBC]] anamangidwa.  A Muntharika ananena kuti sanayambe akumana ndi mizimu ndipo samayiwopa.

A Muntharika akhala akulimbikitsa kuwakumbukira a  Hastings Banda ngati munthu amene anachita za bwino ku dziko la Malawi ndipo mu [[Meyi]] 2006 anatsegulira manda a mtsogoleri wa kaleyu amene kumanga kwake kunali kwa ndalama zoposa US$620,000.

M’mwezi wa [[Okotobala]] 2006 a Muntharika analengeza kuti adzayimanso pa chisankho cha Pulezidenti mu chaka cha 2009 poyimira chipani cha DPP. A Muntharikawa ali ndi mchimwene wawo, a [[Peter Muntharika]] amene ali wophunzitsa za malamulo ku Washington University m’dziko la United States of America. Mkazi wawo ndi a [[Ethel Muntharika]] amene kwawo kweni kweni ndi ku [[Zimbabwe]], ndipo ali ndi mwana amene dzina lake ndi [[Duwa Muntharika]].

[[cy:Bingu wa Mutharika]]
[[da:Bingu wa Mutharika]]
[[de:Bingu wa Mutharika]]
[[el:Μπίνγκου γουά Μουταρίκα]]
[[en:Bingu wa Mutharika]]
[[eo:Bingu wa Mutharika]]
[[es:Bingu wa Mutharika]]
[[et:Bingu wa Mutharika]]
[[fi:Bingu wa Mutharika]]
[[fr:Bingu wa Mutharika]]
[[gl:Bingu wa Mutharika]]
[[he:בינגו וה מותריקה]]
[[hr:Bingu wa Mutharika]]
[[id:Bingu wa Mutharika]]
[[io:Bingu wa Mutharika]]
[[is:Bingu wa Mutharika]]
[[it:Bingu wa Mutharika]]
[[ja:ビング・ワ・ムタリカ]]
[[ko:빙구 와 무타리카]]
[[nl:Bingu wa Mutharika]]
[[no:Bingu wa Mutharika]]
[[oc:Bingu wa Mutharika]]
[[pl:Bingu wa Mutharika]]
[[pt:Bingu wa Mutharika]]
[[ru:Мутарика, Бингу ва]]
[[sv:Bingu wa Mutharika]]
[[tum:Bingu wa Mutharika]]
[[zh:宾古·瓦·穆塔里卡]]
